\clearpage{\pagestyle{empty}\cleardoublepage}

\chapter*{Introduzione} 

\markboth{Introduzione}{Introduzione}
\addcontentsline{toc}{chapter}{Introduzione}
\begin{flushright}\begin{small}\textit{"C'è una forza motrice più forte\\ del vapore, dell'elettricità e dell'energia atomica:\\ la volontà."}\\
- Albert Einstein -\\
\end{small}\end{flushright}

Nella moderna biologia cellulare le immagini a microscopia a fluorescenza stanno divenendo via via più importanti, in quanto permettono di ottenere risultati necessari per successive analisi quantitative.
Ciò è possibile poiché tale tipo di microscopia fornisce una misura della concentrazione di varie molecole presenti in cellule e tessuti, risolta sia spazialmente che temporalmente.
L'ampia varietà di etichette molecolari specifiche, tra cui proteine fluorescenti geneticamente codificate, ed una serie di nuove tecniche e modalità di imaging hanno trasformato la microscopia a fluorescenza da semplice test di localizzazione a vero e proprio strumento atto all'analisi funzionale quantitativa.
Inoltre, dato l'ampio utilizzo di tale tecnica ed il rapido sviluppo di nuove metodologie, è diventato fondamentale per la maggior parte dei biologi essere in grado di valutare criticamente le immagini acquisite, effettuando un'analisi quantitativa nel modo più corretto possibile \cite{fluo}.

Tuttavia, per poter eseguire analisi quantitative su immagini in fluorescenza è necessaria una preliminare calibrazione del microscopio.
Difatti, le immagini a microscopia soffrono di varie distorsioni, dovute a molteplici cause, tra cui aberrazioni, diffrazione e difetti di natura tecnico-sperimentale.

Nel lavoro svolto all'interno di questa tesi ci siamo occupati in particolare della correzione di uno di questi possibili difetti dell'immagine: la disomogeneità di campo, ovvero una non uniforme fluorescenza dovuta alla forma irregolare del fascio di eccitazione. 
Per conseguire l'obiettivo da noi proposto è stato necessario l'utilizzo di materiali nanometrici con fluorescenza nota, in modo da ottenere apposite immagini di riferimento. 
A partire da queste, con delle procedure di \textit{image processing} da noi implementate, abbiamo stimato la funzione di correzione della fluorescenza, localmente per ogni punto dell'immagine.

Nel primo capitolo è introdotto il fenomeno fisico della fluorescenza ed è mostrata la sua applicazione nel campo biologico, grazie ai cosiddetti fluorofori, o fluorocromi, inseriti all'interno delle cellule secondo opportune tecniche di marcatura.

Nel secondo capitolo sono descritte le varie caratteristiche di un tipico microscopio a fluorescenza, ponendo in particolare l'attenzione sul microscopio Nikon Eclipse-Ti del Dipartimento di Fisica di Bologna. 
Inoltre, sempre in tale capitolo, sono introdotte le principali imperfezioni che possono manifestarsi all'interno delle immagini a microscopia, suddivisibili a seconda della causa in difetti di natura geometrica, fisica o tecnica.

Nel terzo capitolo è descritto nei suoi tratti fondamentali l'algoritmo sviluppato con tale progetto di tesi. 
Esso, scritto nel linguaggio di programmazione Python, può essere frazionato in tre principali fasi: correzione della disomogeneità spaziale della fluorescenza, rimozione della luminosità di background e correzione finale dell'immagine volta ad analisi quantitativa.

Infine, nel quarto capitolo sono esposti i risultati ottenuti tramite l'applicazione dell'algoritmo su immagini a fluorescenza rossa di cellule di fibroblasti.
Essi sono stati analizzati e rivisitati sotto differenti punti di vista, da quelli di natura qualitativa fino a quelli più quantitativi come l'analisi del p-value o della matrice di correlazione, così da valutare al meglio l'efficacia del software di correzione da noi sviluppato.
